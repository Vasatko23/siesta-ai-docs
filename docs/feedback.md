# Feedback

Sekce Feedback slouží primárně administrátorům k monitorování a vyhodnocování kvality odpovědí jednotlivých AI asistentů. Umožňuje rychlý přehled o tom, jak uživatelé reagují na odpovědi v rámci konverzací a poskytují zpětnou vazbu.

## Přehled zpětné vazby

Hlavní stránka zobrazuje seznam všech feedbacků ve formě tabulky, kde jsou primárně vidět:

- **název asistenta**, ke kterému se zpětná vazba váže,
- **e-mail uživatele**, který feedback podal,
- **souhrnné počty pozitivních a negativních hodnocení** (palce nahoru/dolů),
- **počet textových komentářů** ke konkrétním odpovědím.

Každý záznam v přehledu je interaktivní. Kliknutím na ikonu lupy v pravém sloupci se administrátor dostane do detailního zobrazení daného feedbacku.

## Detail feedbacků a komentářů

Po kliknutí na konkrétního asistenta se otevře jeho podrobnější přehled. Ten obsahuje:

- **seznam jednotlivých odpovědí**, ke kterým byl feedback podán,
- **datum podání**, jméno uživatele a samotná zpráva asistenta, která byla hodnocena,
- **ikonky označující typ zpětné vazby**: palec nahoru, palec dolů, komentář.

Každou odpověď lze dále otevřít v samostatném detailním zobrazení, kde je vidět celá konverzace a přesný komentář uživatele k dané odpovědi. To umožňuje správci rychle pochopit, kde mohla být odpověď nepřesná, nevhodná nebo nesrozumitelná.

Tato sekce představuje důležitý nástroj pro kontinuální zlepšování AI asistentů. Poskytuje potřebná data pro úpravu jejich nastavení, doplnění znalostní báze nebo přeformulování instrukcí. 